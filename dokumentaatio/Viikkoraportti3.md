# Viikkoraportti 3

Tällä viikolla aloitin toteuttamaan jump point search algoritmia. Algoritmi on suht hyvässä kuosissa, mutta siinä on vielä joku ongelma jossa `prev` tauluun tulee sykli. Pathfinder siis kyllä löytää perille asti mutta sykli on ongelma kun muodostetaan reitti aivan lopuksi. Pienellä muutoksella sykli katoaa, mutta sen jälkeen jps antaa välillä epäoptimaalin ratkaisun tai ei ratkaisua ollenkaan vaikka sellainen olisi olemassa. En tosin ole tarkistanut että onko sykli tapauksissa jps edes löytänyt sitä optimaalista ratkaisua, pitää tarkistaa ensi viikolla.

Opin tällä viikolla paljon jump point searchin toiminnasta. Käytin aika montaa eri materiaalia, koska aina ei ollut helppoa ymmärtää miten algoritmin tulisi toimia ja missä järjestyksessä käsitellä asioita. Käytin ainakin seuraavia materiaaleja:

* http://users.cecs.anu.edu.au/~dharabor/data/papers/harabor-grastien-aaai11.pdf
* https://zerowidth.com/2013/a-visual-explanation-of-jump-point-search.html
* https://www.gamedev.net/tutorials/programming/artificial-intelligence/jump-point-search-fast-a-pathfinding-for-uniform-cost-grids-r4220/
* http://qiao.github.io/PathFinding.js/visual/

Jump point searchin toteuttamisessa oli aika paljon ongelmia ja siihen menikin käytännössä kaikki viikon aika. Ensimmäisessä toteutuksessani oli tolkuton määrä pieniä bugeja joita debuggerilla metsästin yksi kerrallaan. Selvästi vielä on joku bugi jäljellä, mutta ongelma ilmenee aika harvassa tapauksessa, pienemmillä kartoilla jps on toiminut oikein, isommilla kartoilla taas on vaikeaa eristää itse ongelmakohta varsinkin kun tällä hetkellä ei ole toteutettu mitään visualisointia vaan debuggerilla pitäisi naputella menemään. Olen siis testannut [täältä](https://www.movingai.com/benchmarks/grids.html) ladatuilla kartoilla, satunnaisilla aloitus ja lopetuspisteillä ja verrannut että JPS löytää yhtä lyhyen reitin kun BFS. JPS koodi on myös suht sekavaa tällä hetkellä kun en ole ehtinyt siistimään. Argumenttejakin pitää jaella aika iso litania ja mietinkin että voisi olla selkeämpää luoda joku ylimääräinen olio jossa on yksittäisen haun kontekstissa tarvittavat asiat `map, queue, prev, bestDist, start, goal`, koska ne joutuu antamaan käytännössä kaikille apufunktioille.

Seuraavalla viikolla saan (toivottavasti) korjattua jump point searchin ja aloitettua omien tietorakenteiden toteutuksen. Mahdollisesti myös aloitan algoritmien suorituskykyvertailua.

Tällä viikolla käytin projektiin noin 13 tuntia.

